---
layout: page
footer: true
sharing: false
---

<h1>Slik gjør vi det</h1>

<p>I løpet av tre morsomme dager på Majorstua skal du få et bra fundament
i Ruby-programmering og Rails-webutvikling. Her er opplegget vårt.</p>

<h2>12 deltakere - 3 instruktører</h2>

<p>Du har tilgang til alle tre instruktørene, hele dagen, alle tre
dagene. Siden det bare er fire elever per instruktør får du svært god
oppfølging underveis.</p>

<h2>Sentrale kurslokaler</h2>

<p>Her trenger du ikke stresse helt ut til Fornebu eller andre
utkantstrøk. Kurset kjøres i hyggelige lokaler hos Graphisoft i
Fritjof Nansens gt 17 på sentrale Majorstua. Du finner bygget tvers
over gata for politikammeret i Sørkedalsveien.</p>

<h2>Standard, felles utviklingsmiljø - no setup!</h2>

<p>Vi synes ikke du skal betale for å knote med installasjon av verktøy
på kurset. Derfor gir vi deg et ferdig oppsatt utviklingsmiljø. Du tar
med egen maskin - vi gir deg en minnepinne med en VirtualBox VM som
inneholder Linux, Ruby og Rails-miljø ferdig satt opp, og et bredt
utvalg av teksteditorer å velge mellom.</p>

<h2>Hva bør du kunne fra før?</h2>

<p>For å få utbytte av kurset bør du ha programmert i minst et
programmeringsspråk fra før. Det er en fordel men ikke et krav å
beherske litt grunnleggende webteknologi som HTML, CSS og
JavaScript.</p>


<h2>Kursdagene</h2>

<h3>Dag 1: Krype, gå og danse med Ruby</h3>

<p>Thomas setter dere igang med Ruby som
programmeringsspråk. Grunnleggende syntax, programmering av små
scripts, Rubys objektsystem, vanlige ideomer i språket, klasser
objekter og moduler, hvordan bruke 3.parts biblioteker ('gems'), med
mer. </p>

<h3>Dag 2: En Rails-safari</h3>

<p>Peter gir dere en guidet tur i de grunnleggende komponentene som
Rails består av: ERB-templates, routing, controller-programmering,
persistering av data med Active Record med mer. Dere får også høre om
testing, performance og ymse best practices.</p>

<h3>Dag 3: Vi bygger!</h3>

<p>Ole Morten setter dere igang med en større praktisk oppgave på siste
dag. Du velger selv en av to stier:</p>

<h4>1: "Standardprosjektet" - bygg en app på en dag</h4>

<p>Dersom du helst vil drille stoffet fra dag 1 og 2, så kan du velge å
implementere en predefinert standardapplikasjon: du får
spesifikasjoner, templater og "byggeklosser" underveis. Oppgaven er
lagd for å være gjennomførbar på en dag, og gjør at du får trent
strukturert på det du har lært.</p>

<h4>2: Bygge sjæl! Få starthjelp på en egen ide</h4>
<p>Elsker du å bygge egne små nettsteder og webapplikasjoner?  Da
kanskje du vil bruke dag 3 til å bygge noe helt eget. Vi hjelper deg
med å lage en liten app du klekker ut selv, eller begynnelsen på et
større prosjekt. Velg denne hvis du vil komme igang med et ekte
prosjekt - med aktiv, konstant starthjelp fra oss hele dagen!</p>


<h2>Og hva koster gildet?</h2>

<p>Kurset koster 14500,- per deltaker.</p>

(signup-button)

<p>Jepp: vi har valgt å legge oss på en lavere pris enn mange andre
utviklerkurs... selv om vi har 3 instruktører aktive i salen gjennom hele
kurset. Fint, ikke sant?</p>
