---
layout: page
footer: true
sharing: false
---

<h1>Slik gjør vi det</h1>
<p><em> 3 dager i månedsskiftet april/mai, Oslo. Pris 14500,- (Kurs er momsfritt) </em></p>
<p>I løpet av tre morsomme dager på Majorstua skal du få et bra
fundament for videre programmering i Ruby samt effektiv webutvikling med
Ruby on Rails. Les videre:</p>

<h2>12 deltakere &mdash; 3 instruktører</h2>

<p>Du har tilgang til <a href="/instructors">alle tre instruktørene</a>, hele dagen, alle tre
dagene. Siden det bare er fire elever per instruktør får du svært god
oppfølging underveis.</p>


<h2>Hva bør du kunne fra før?</h2>

<p>For å få utbytte av kurset bør du beherske minst et
programmeringsspråk fra før. Det er en fordel (men ikke et krav) å
beherske noe grunnleggende webteknologi som HTML, CSS og
JavaScript.</p>

<h2>Sentrale kurslokaler</h2>

<p>Her trenger du ikke stresse helt ut til Fornebu eller andre
utkantstrøk. Kurset kjøres i hyggelige lokaler hos <a href="http://graphisoft.no/">Graphisoft</a> i
Fritjof Nansens gt 17 på sentrale Majorstua.</p>

<h2>No setup &mdash; standard utviklingsmiljø</h2>

<p>Vi synes ikke du skal betale for å knote med installasjon av
verktøy på kurset. Derfor gir vi deg et ferdig oppsatt
utviklingsmiljø. Du tar med egen maskin. Alt du trenger å installere
er <a href="https://www.virtualbox.org/">VirtualBox</a>. På dag 1 får
du en minnepinne med en VM som inneholder Linux med Ruby og
Rails-miljø ferdig satt opp for deg (inkluderer et bredt utvalg av
teksteditorer og IDEs). Minnepinnen beholder du når kurset er over.</p>


<h2>Selve kursdagene</h2>

<p>Vi jobber fra 0800 til 1700 alle tre dagene. Det blir mange små pauser
underveis for å lufte hodet og trekke frisk luft. Felles lunsj er inkludert i
prisen.</p>

<h3>Dag 1: Krype, gå og danse med Ruby</h3>

<p><a href="/instructors">Thomas</a> setter dere igang med Ruby som
programmeringsspråk. Grunnleggende syntax, programmering av
utility-scripts, Rubys objektsystem med klasser objekter og moduler,
vanlige ideomer i språket, hvordan bruke 3.parts biblioteker ('gems'),
med mer. Det blir mange praktiske oppgaver &mdash; du skal få Ruby inn
i fingerspissene.</p>

<h3>Dag 2: En Rails-safari</h3>

<p><a href="/instructors">Peter</a> gir dere en guidet tur rundt i
komponentene som Rails består av: routing, controllers, templating,
database-integrasjon og persistering, med mer. Dere får også høre om
testing, performance og best practices. Også denne dagen får du
mange praktiske oppgaver for å drille stoffet.</p>

<h3>Dag 3: "Today, we build!"</h3>

<p><a href="/instructors">Ole Morten</a> setter dere igang med en større praktisk oppgave på siste
dag. Du velger selv en av to stier:</p>

<h4>1: Standardprosjektet &mdash; bygg en app på en dag</h4>

<p>Lag en predefinert standardapplikasjon. Du får spesifikasjoner,
templater og andre byggeklosser av Ole Morten underveis, og lager en
Rails-webapp fra A til Å. Oppgaven er lagd for å være gjennomførbar på
en dag, og gjør at du får trent stoffet fra dag 1 og 2 på en
strukturert måte.</p>

<h4>2: Bygge sjæl! Få starthjelp på ditt eget prosjekt</h4>

<p>Elsker
du å bygge egne nettsteder og webapplikasjoner? Hva med å bruke dag 3
til å starte ditt eget prosjekt i Ruby og/eller Rails? Vi hjelper deg
igang, bidrar med software-design og best practices, og gir deg gode
verktøy og tredjeparts libraries som passer behovene til
prosjektet. Vi garanterer ikke at du blir ferdig på denne dagen, men
vi skal gjøre vårt ytterste for å gi deg en flying start!</p>


<h2>Og hva koster gildet?</h2>

<p>Kurset koster 14500,- per deltaker.</p>

<p>
 <a href="mailto:info@rubykurs.no?subject=Kurs-henvendelse&body=Ja
 takk, jeg ønsker å melde meg på kurset! %0A%0A" class="signupbutton">Påmelding</a>
</p>


<h2>Vilkår</h2>

<h3>Avbestilling</h3>

<p>Påmeldingen er bindende.  Frem til en uke før kursstart kan du
avbestille kursplassen med 50% refusjon. Ved senere avbestilling
debiterer vi hele kursavgiften.</p>

<h3>Betalingsbetingelser</h3>

<p>Faktura vil bli sendt ut rett etter påmelding. Det er 14 dagers
betalingsfrist.</p>

<h3>Rettigheter</h3>

<p>Rubykurs.no eier rettighetene til kursmateriellet. Det er ikke lov
å videreselge eller kopiere materialet uten skriftlig tillatelse fra
Rubykurs.no</p>

<h3>Endringer og kanselleringer</h3>

<p>Rubykurs.no forbeholder seg retten til å kunne endre eller
kansellere kurset frem til kursstart ved sykdom eller andre
uforutsette problemer. Kursavgiften blir da refusert i sin helhet.</p>
